
<a name=""></a>
<div class="image left"><img src="/img/fivi.jpg" width="460" height="400" alt="photo"></div>
<h2>Фіви</h2>
<p>
</p>

<a name=""></a>
<h2>Історія міста</h2>
<p>
Згідно з легендами, засновником Фів був міфічний Кадм, а пращурами фіванців - люди, що виросли з посіяних Кадмом зубів дракона.
Стародавність Фів підтверджується пам'ятками егейської культури. До 6 ст. до н. е. Фіви очолювали Беотійський союз, 
що виник з давнього племінного та релігійно-культового союзу і об'єднав майже всі міста Беотії.
 Родова аристократія, що правила у Фівах, підтримувала персів під час Греко-перських війн 500-449 до н. е. і
 виступала на боці Спарти проти Афін у період Пелопоннеської війни 431-404 до н. е.
Після Пелопоннесской війни у Фівах та інших містах Беотії до влади прийшли антиспартанські угруповання, які 
вступили у дружні відносини з Афінами. Під час Коринфської війни (395-387 до н. е.) очолювані Фівами беотійці підтримували афінян.
У 387 до н. е. відповідно до умов Анталкідового миру Беотійський союз був розпущений. У Фівах та усій Беотії за сприяння 
Спарти утвердився вкрай реакційний олігархічний уряд. У 379 до н. е., поваливши олігархію, до влади у Фівах прийшли демократичні верстви
, очолювані Пелопідом і Епамінондом.
Після відродження Беотійского союзу Фіви перетворилися на найбільшу політичну силу Греції. У 371 при Левктрах і в 362 до н.
 е. при Мантінеї військо фіванців, очолюване Епамінондом, завдало поразки спартанцям. Однак кровопролитні війни зі 
 Спартою настільки виснажили Фіви та усі міста союзу, що після 362 до н. е. вони втратили своє значення.
У 338 до н. е. місто було завойовано Македонією, в 335 до н. е. після придушення антимакедонського повстання воно 
було майже вщент зруйноване. У 315 до н. е. Фіви були частково відновлені, але значної політичної ролі не грали.
</p>


