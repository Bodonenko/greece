
<a name=""></a>
<div class="image left"><img src="/img/gr-saloniki.jpg" width="460" height="400" alt="photo"></div>
<h2>Салоніки</h2>
<p>
</p>

<a name=""></a>
<h2>Історія міста</h2>
<p>
Місто засноване 315 до н. е. македонським царем Кассандром шляхом об'єднання 26 поселень уздовж затоки Термаїкос.
 Він дав місту назву на честь своєї дружини — Фессалоніки, сестри Александра Великого.

З 148 до н. е. Фессалоніки перебувала під владою римлян. При цьому геополітичне положення міста залишалось надзвичайно сприятливим:
 воно опинилось на перехресті шляхів із Константинополя до Риму та з Афін до Причорномор'я.
За візантійської доби Фессалоніки — друге за значенням місто імперії після Константинополя. Саме із Солуня (болгарська назва Салонік)
 походили просвітителі слов'ян рівноапостольні Кирило і Мефодій. У 1185 Салоніки захопили та жорсткоко пограбували південноіталійські 
 нормани. З 1204 місто стає столицею латинського Фессалонікського королівства. У 1224 — центром Фессалонікської імперії. 
 З 1246 у складі Нікейської, а з 1261 — Візантійської імперії.
У 1387-му Фессалоніки захопили турки, які називали місто на свій лад — Селянік тур. Selanik. 1402 року місто знову повернулося до
 складу Візантійської імперії, проте з 1430-го знову підкорене Османською імперією.
У 1881 у Салоніках народився Мустафа Кемаль. Місто було одним з центрів Молодотурецької революції. Після Балканських воєн 1912—13 років 
Салоніки стають територією Греції. Честі першим підняти над звільненим містом грецький прапор був удостоєний Іон Драгуміс.
 В 1941–1944 років місто перебувало під німецькою окупацією,
 під час якої знищено єврейську громаду міста, яка становило близько 50 тисяч осіб.
На сучасному етапі Салоніки це сучасне європейське місто із багатою візантійською спадщиною. У грудні 2008 року салонікійці підхопили
 хвилю спалахнулих масових заворушень в <a href="/architecture-afiny.html">Афінах</a>, які швидко охопили всю Грецію та сколихнули всю Європу.
 Масові акції протесту нерідко переростали у погроми та безлад. 2010 року Салоніки стали одним з основних осередків масових
 акцій громадянської непокори та загальнонаціональних страйків як протесту проти антикризових заходів уряду.
</p>


