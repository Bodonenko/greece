
<a name=""></a>
<div class="image left"><img src="/img/iraklion.jpeg" width="460" height="400" alt="photo"></div>
<h2>Іракліон</h2>
<p>
</p>

<a name=""></a>
<h2>Історія міста</h2>
<p>
Історія міста сягає щонайменше 1 століття н. е. Страбон в «Географії» повідомляє, що Гераклеоном
 ( грец. Ηράκλειο, тобто «містом Геракла») називалася гавань античного Кносса, збудована після занепаду сусіднього Амнісса.
 Згодом місто обнесли фортечними мурами, і за візантійських часів його називали Кастро, тобто «фортеця».
У 824 році порт захоплений арабами, які дали місту нову назву Рабд-ель-Хандак, тобто «фортеця з глибокими ровами».
 Після повернення Іракліона під владу візантійців (961) Никифором Фокою, арабську назву зберегли, скоротивши до Хандакс.
 Вона вживалася поруч із іменем Кастро або ж навіть Мегало Кастро (тобто «велика фортеця»).
У 1204 р., після здобуття Константинополя хрестоносцями, Крит придбаний у них венеційцями. 
Однак в реальності місто опинилося в руках пірата Енріко Пескаторе. Остаточно влада Венеціанської республіки над Іракліоном
 була встановлена у 1211 році. Місто стало столицею Криту і його головною фортецею. Венеціанці іменували місто на свій лад — 
 Кандією, а Крит офіційно називався «королівством Кандійським». Серед місцевого наслення зберігалася назва Мегало Кастро — 
 і за часів венеційського панування, і за османської доби.
Турки захопили місто у 1669 році, після найтривалішої в історії 21-річної облоги. Нові завойовники лише трохи переінакшили 
венеційську назву міста — на тур. Kandiye. Крит отримав статус «пашалика» — області, що безпосередньо управлялась пашою.
 Але через те, що Іракліон був майже повністю зруйнований, столицю Криту перенесли до Ханьї.
У 1889 році Крит звільнений від турків, а місто отримало свою античну першоназву — грец. Ηράκλειο.
</p>


